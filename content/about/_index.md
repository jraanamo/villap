+++
title = "Projektista"
date = "2017-12-27"
+++

## Tukevasti kalliolle

Tavoittena rakentaa musta, 150m2 puurakenteinen talo, tukevasti suoraan kalliolle ja vielä kohtuu budjetilla. Runko hankitaan suurelementteinä mutta muuten tehtäisi pitkälti itse. Pitkästä tavarastakin olisi voinut tehdä mutta en oikeen usko että olisi enään aika ja hermot riittänyt. Lisäksi kun katselee mitä puutavara nykyään maksaa niin alkaa nuo runkopaketit kiinnostamaan. 

Jotain kokemusta rakentamisesta on kun samalle tontille rakennettiin muutama vuosi takaperin 1,5 krs talousrakennus. Sen rakentaminen tosin oli hyvin erilaista koska  ei tuo vaatinut kuin julkisivu-, pohja- ja rakennesuunnitelmat ja tekniikkaa meni huomattavasti vähemmän. Sen kun rakentelit omaa tahtia. Ei tarvinut sovitella useiden ihmisten aikatauluja eikä miettiä toimitusaikatauluja. Jos joku ei mielyttänyt niin purit pois ja teit paremmin.

Ensimmäinen haaste mahtaa tulla tuosta kallioperustuksesta. Nykyään kaikki perustukset halutaan tehdä sorapedille mikä on tietysti monesti erittäin järkevä vaihtoehto. Ja toki kustannustehokas. Nyt vaan on sellainen tilanne että kun tuota harmaata kalliota ja sen päällä kasvavaa sammalta ja kanervaa on katsellut sen 15 vuotta niin emme haluaisi ensin räjäyttää tukevaa kalliota pois ja sen perään kuskata tontille sepeliä jostain ties mistä ja taputella siitä nätti, tasan vatupassissa oleva alusta. Tontilla ei koskaan ole ollut yhtään tasaista kohtaa ja se on hyvä ollut niin.

Että saas nyt nähdä miten paljon tässä projektin edetessä pystyy pitämään omista valinnoista kiinni, päättääkö ne asiat yleinen mielipide vai budjetti meidän puolesta?

![](/img/main/kallio_ja_sammal.jpg)