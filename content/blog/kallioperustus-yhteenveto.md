+++
author = "VP"
categories = ["perustus", "timelapse", "muotti", "kallio", "kallioperustus", "brinno", "drone", "dji", "video", "perustus ässä", "ontelolaatta", "kustannukset"]
date = "2018-04-08T00:00:00Z"
description = "Perustus valmis. Miten kävi?"
featured = "kallioperustus-valmis.jpg"
featuredalt = "Kallioperustus"
featuredpath = "date"
linktitle = ""
title = "Kallioperustus - yhteenveto"
type = "post"

+++


## Olipahan homma!!

Ei silti ettäkö itse olisin tehnyt juuri mitään muuta kun yritin parhaani mukaan sekä koordinoida että sotkea asioita. Mutta kun ajattelen mistä ajatuksesta alunperin lähdettiin, mitä kaikkea välissä tehtiin ja mihin päädyttiin niin kyllä siinä paloi tunteja ja rahaa aika paljon enemmän kun mitä naivisti joskus kuvittelin. Moni perustus varmaan tehdään parissa päivässä mutta kun asiat haluaa tehdä vähän vaikeamman kautta niin puolitoista kuukautta vierähtää mukavasti. Nyt kun katsoo vanhoja kuvia niin ei voi kun ihmetellä miten nopeasti asiat unohtuu ja silmä tottuu uuteen maisemaan.

## Lähtökohta

![Ennen](/img/2018/04/kallioperustus-ennen.jpg)

Tässä vaiheessa ajattelin vielä että otanpa tuosta kuukauden lomaa, siirretään sammaleet sivuun ja tehdään muotti puutavarasta. Tontin paras puoli on se että perustus on helppo ja halpa. Täytetään muotti soralla ja tehdään maanvarainen laatta. Halvin ratkaisu ja onhan tässä yksi vastaava jo tehty. 

## Joulukuu: Purku hoituu

![Purku](/img/2018/04/kallioperustus-purku.jpg)

Mökille löytyi uusi omistaja Facebook:sta joka kävi purkamassa vanhan pois. Tässä vaiheessa mennään vielä suunnitelmien mukaan. Lisää purkamisesta [täällä](/blog/vanhan-rakennuksen-purkaminen/).

## Tammikuu: Todellisuus valkenee

![Kaivuu](/img/2018/04/kallioperustus-kaivuu.jpg)

[Nupumies Oy](http://www.nupumies.fi) kävi kävi niin sanotusti "raapimassa sammaleet pois". Tässä vaiheessa projekti alkaa erkaantumaan alkuperäisestä ajatuksesta ja totuus alkaa pikkuhiljaa paljastua. Se melkein tasainen kallio tontti muistuttaakin enemmän läheistä Peuramaan skimbarinnettä. Korkeuseroa ylä- ja alareunan kanssa on n. kolme metriä. Argh! Kun talopaketti oli sovittu saapuvaksi maaliskuun lopulla tulen siihen tulokseen että annetaan nyt tämä vaihe ammattilaisille, talopaketti saadaan hyvin tehdylle pohjalle ja minun ei tarvitse ottaa ylimääräistä lomaa.

Perustusurakoitsijan paikalle soittaminen olikin sitten toinen juttu. Emme halua räjäyttää koko maisemaa maan tasalle vaan haluamme säilyttää kallion sellaisena johon olemme siihen 15:n vuoden aikana tottuneet. Niinpä soitan kaikki tunnetut urakoitsijat läpi saadakseni kuulla kerta toisensa perään että _"tehdään tehdään heti kun alla on tasainen sorapeti!"_. En ollut tässä vaiheessa vielä valmis luopumaan ajatuksesta kallioperustukseen joten jatkan etsintää. 

Jäljelle jää kaksi yritystä ja pienen säädön jälkeen teemme sopimuksen [Perustus-Ässä](http://www.perustus-assa.fi/):n kanssa töiden aloittamista. 
Aiempi postaus kaivuusta [täällä](/blog/kallioperustus-vaihtuu-ankkalammikkoon/).

## Helmikuu: Perustus-Ässä aloittaa

![Työt alkaa](/img/2018/04/kallioperustus-tyot-alkaa.jpg)

Tammikuu joka oli lämmin ja lumeton kului pitkälti perustusurakoitsijan etsimiseen. Kun työt pääsivät vihdoin käytiin oli talvi saapunut tukevasti tontille. Lunta sai lapioida selkä kipeänä pitääkseen jonkunlaisen ladun auki sokkelin runkoa varten. 

Vaikka pakkasta oli useimpina päivinä 20 astetta tekivät Perustus-Ässä:n nuoret ja kohteliaat kaverit hommia auringon noususta auringon laskuun. Hattu päästä hyvälle asenteelle. Välillä vaan makkaraa nuotioon ja homma jatkuu! 

### Suunnitelmia päivitetään

<div class="sketchfab-embed-wrapper"><iframe width="100%" height="480" src="https://sketchfab.com/models/f318956453e74cde852c014b87afcecf/embed" frameborder="0" allowvr allowfullscreen mozallowfullscreen="true" webkitallowfullscreen="true" onmousewheel=""></iframe> <p style="font-size: 13px; font-weight: normal; margin: 5px; color: #4A4A4A;"> <a href="https://sketchfab.com/models/f318956453e74cde852c014b87afcecf?utm_medium=embed&utm_source=website&utm_campain=share-popup" target="_blank" style="font-weight: bold; color: #1CAAD9;">VillaPasila - Foundation</a> by <a href="https://sketchfab.com/villapasila?utm_medium=embed&utm_source=website&utm_campain=share-popup" target="_blank" style="font-weight: bold; color: #1CAAD9;">villapasila</a> on <a href="https://sketchfab.com?utm_medium=embed&utm_source=website&utm_campain=share-popup" target="_blank" style="font-weight: bold; color: #1CAAD9;">Sketchfab</a> </p> </div>

Silmälläkin tietysi näki että kuutioita sokkeliin tulee paljon mutta täytön kustannuksista oli vain karkeita laskelmia. Täyttö ja maanvarainen laatta oli alunperin listalla siksi että sillä sokkelin korkeus saattaisiin pidettyä kohtuullisena ja periaatteessa sen pitäisi olla edullisin perustustapa. Tein 3D mallin sokkelista jota varten mittasin korot metrin välein sekä muurin kohdalta että sisäpuolelta. Näin sain aika tarkan käsityksen siitä kuinka paljon soraa oikeastaa menisi. Vastaava määrä soraa voisi olla OK jos se sitä ei tarvitse kuskata pitkiä matkoja mutta meille jokaisen kuorman ajaminen paikalle ottaisi noin tunnin. Pari keskustelua maaurakoitsijan kanssa ja kävi selväksi että tiedossa olisi ISO lasku.

Ontelolaattoja oli toki puntaroitu aiemminkin mutta olin pelännyt että korko nousisi liian suureksi. Onneksi perustussuunnittelija sai nopeasti aikaiseksi ehdoituksen onteloilla jolla korkomuutos pysyi kohtuullisena. Äkkiä vaan viesti työmaalle että muotin laudoituksen profiili muuttuu!


{{< youtube P0MYc8IPKu8 >}}
<br/>

## Maaliskuu: Sokkeli valetaan

![Sokkelin valu](/img/2018/04/kallioperustus-valu.jpg)

Helmikuun pakkaset sekä suunnitelmien muutokset haittasivat aikataulua sen verran että runkopakettia siirrettiin muutamalla viikolla. Muotti valmistui kuitenkin oletetusti ja valuun päästiin pienessä pakkasessa maaliskuussa. Homma meni putkeen vaikka välillä sai vähän jännittää pääsevätkö sementtiautot jyrkän ja liukkaan mäen ylös.

Raudoitukseen asennettiin kahdet lämpövastukset ja muuri huputetiin ja lämpöä laitettiin ylläpitämään pari diesel lämmitintä sekä kourallinen 5kW sähköpuhaltimia. Loppuviikosta valetun sokkelin annettiin kuivua rauhassa seuraavaan maanantaihin. 

{{< youtube hvhM4tccNKc >}}
<br/>

## Maaliskuu: Onteloiden asennus

Siinä että perustus vaihdettiin ontelolaatoille oli meille muutama hyvä puoli:

* aikataulu on joustavampi koska viemäröintejä ei tarvinnut hätiköidä
* budjetti on kiinteä ja kaikki tulee saman urakoitsijan kautta
* tuulettuvan alatilan pitäisi olla "terveellisempi"
* talon alle jää hieman varastotilaa
* onteloiden pinta on paljon mukavampi seuraavia vaiheita ajatellen verrattuna tiivistettyyn soraanpatjaan

Lisäksi, onhan se kiva katsella kun valmis pinta syntyy muutamassa tunnissa!

{{< youtube wqhbR6Ikghw >}}
<br/>

## Huhtikuu: Lopussa kiitos seisoo

![Lopputulos](/img/2018/04/kallioperustus-lopputulos.jpg)

Maalis-huhtikuun vaihteessa purettiin viimeiset muotit, Perustus-Ässä pussitti loput roskat ja siloitti pinnat. Vaikka tämä vaihe oli paljon odotettua suurempi ja arvokkaampi täytyy olla tyytyväinen siihen miten [Perustus-Ässä](http://www.perustus-assa.fi):n kaverit hoitivat homman. Mukavia ja asiallisia tyyppejä. 

Tekisinkö näin uudestaan? En. Perustus meni ilman ongelmia, siinä ei mitään. Mutta seuraavalla kerralla, jos tekisin vastaavalle tontille jossa reilusti korkeuseroa, lähtisin liikkeelle arkkitehdin kanssa ja teettäisin kunnollisen maapohjatutkimuksen ennenkuin tekisin oletuksia kallion muodosta. Nythän meidän arkkitehtuurinen osuus tapahtui tontista erikseen.

Silti, tavoite saavutetiin. Olemme hyvin tyytyväisiä siihen että sokkeli päättyy paljaaseen kallion eikä sorapeti leviä pitkin metsää. Se ei sopisi tähän maisemaan. Nyt vain jatkamme samalla linjalla ja otamme kaiken hyödyn irti tuosta hienosta betonipinnasta.

Jos itse suunnittelet jotain vastaavaa niin näitä kavereita kehtaa suositella. Jälkikäteen olen aika tyytyväinen etten itse ryhtynyt tähän projektiin vaan jätin sen ammattilaisille ja nyt saa runkopaketti tulla :)

[![Perustus-Ässä](/img/2018/04/kallioperustus-perustusassa-logo.png)](http://www.perustus-assa.fi/tarjouspyynto/)

<div class="fb-comments" data-href="https://www.villapasila.com/blog/kallioperustus-yhteenveto/" data-width="100%" data-numposts="5"></div>





