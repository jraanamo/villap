+++
author = "VP"
categories = ["perustus", "kallio", "pintavaaitus", "3d", "rakennuspaikka", "korkeusasema", "bosch", "vaaituslaite", "sketchup"]
date = "2018-01-15T00:00:00Z"
description = "Kallioperustus palaa kuvioihin. Sokkelista saadaan kuva aikaiseksi. Rakennuksen paikan merkintä odottaa."
featured = "bosch_optinen.jpg"
featuredalt = ""
featuredpath = "date"
linktitle = ""
title = "Rakennuspaikan merkintä"
type = "post"
+++

## Kallio is back

Pari viikoa sitten näytti vahvasti siltä että kallio pitää ampua näyttävästi pois, tasoittaa tontti isoksi parkkipaikaksi ja sitten ruveta katselamaan niiden perustusten tekemistä uudelta kantilta. Usko alkoi kuitenkin palaamaan kallioperustukseen kun perustusurakoitsija käväisi tontilla katsomassa tilannetta eikä pitänyt sitä yhtään mahdottomana. Kallio siis saattaisi selvitä. Näillä tiedoilla mentiin kuntaan aloituskokoukseen eikä sieltäkään tullut pyyhkeitä.

Nyt sitten piti vaan valita rakennukselle tarkka paikka sen ja korkeusaseman merkintää varten. Koska korkeuseroa nurkkien välillä on n. kolme metriä ja matkalle osuu kaikenlaisia koloja, monttuja ja railoja niin halusimme yrittää välttää pahimmat ja mitata nurkat ainakin sinne päin. Elikkä köyhän miehen tasolaser (optinen Bosch vaaituslaite) sekä sata metriä linjalankaa esille. 

![Linjalankaa](/img/2018/01/linjalanka.jpg)

Kun linjalangat olivat merkkaamassa rakennuksen tuleevaa lattiapintaa näytti tilanne melko hurjalta. Yksi asia on maisemointi mutta sitten on vielä perustustapa. Lähtökohtaisesti olin ajatellut maanvaraista laattaa jotta lattiapinta nousisi korkeimmalla kohdalla mahdollisimman vähän. Siinä tulee vaan vastaan täytöt. Kuinka paljon tuohon menee sepeliä ja mitä se maksaa!?

## Onko kiire vai tehdäänkö koneella?

Voihan sen sokkelin tilavuuden laskea sinne päin mutta kun muutenkin halusin käsityksen ulkoasusta ja istuvuudesta tontille niin ajattelin että parempi piirtää samalla.

Mittasimme korot metrin välein ympäri sokkelin. Tein SketchUp:lla pinnan johon syötin nuo tiedot. Asetin alajuoksujen tasokuvan pohjalle malliksi ja piirsin sen päälle sokkelin ääriviivat ja vedin sokkelin reunat alas kohti maan pintaa.

![SketchUp](/img/2018/01/sketchup_pinta.jpg)

Pinnan tekeminen käsin on aika kälystä puuhaa ja jos sitä olisi yhtään enempää niin voisi jäädä tekemättä. Manuaalisestikin siihen olisi varmaan ollut parempia tapoja mutta kun en tiennyt muuta kuin yhden niin sillä mentiin että valmistakin tulisi joskus. 

Itse perustuksista tuli suhteellisen hyvä kuva vaikka tilavuutta en ole vielä saanut automaattisesti ulos. SketchUp:ssa on se pieni ongelma että jos yksi pieni viiva ei kohtaa oikeaa pintaa jossain nurkassa niin silloin koko maailma saattaa romahtaa ja aikaa rupeaa palamaan.

<div class="sketchfab-embed-wrapper"><iframe width="800" height="480" src="https://sketchfab.com/models/f318956453e74cde852c014b87afcecf/embed?autostart=1&amp;preload=1" frameborder="0" allowvr allowfullscreen mozallowfullscreen="true" webkitallowfullscreen="true" onmousewheel=""></iframe>

<p style="font-size: 13px; font-weight: normal; margin: 5px; color: #4A4A4A;">
    <a href="https://sketchfab.com/models/f318956453e74cde852c014b87afcecf?utm_medium=embed&utm_source=website&utm_campain=share-popup" target="_blank" style="font-weight: bold; color: #1CAAD9;">VillaPasila - Foundation</a>
    by <a href="https://sketchfab.com/villapasila?utm_medium=embed&utm_source=website&utm_campain=share-popup" target="_blank" style="font-weight: bold; color: #1CAAD9;">villapasila</a>
    on <a href="https://sketchfab.com?utm_medium=embed&utm_source=website&utm_campain=share-popup" target="_blank" style="font-weight: bold; color: #1CAAD9;">Sketchfab</a>
</p>
</div>


## Seuraavaksi

Nyt sitten saisi kunnan mittamiehet tulla paikalla ja merkata rakennuksen paikan ja korkoaseman niin päästään pikkuhiljaa aloittamaan perustusten teko. Samaa aikaan pitää ruveta suunnittelemaan jätevesijärjestelmän ja lämpökaivon tarkempaaa sijoitusta. Sekä sitä, miten sokkeli ja rakennus istuu maisemaan. Sitä varten pitäisi saada 3d-malli talosta sekä tontista valmiiksi. 


<div class="fb-comments" data-href="https://www.villapasila.com/blog/rakennuspaikan-merkinta/" data-width="100%" data-numposts="5"></div>








