+++
author = "VP"
categories = ["suunnittelu", "julkisivu", "maalaus", "panelointi"]
date = "2017-12-29T00:00:00Z"
description = "Julkisivulaudoituksen ideointia"
featured = "panelointi-musta.png"
featuredalt = "Pic 3"
featuredpath = "date"
linktitle = ""
title = "Julkisivulaudoitus"
type = "post"
+++

Kuvalähde: http://www.kjellandersjoberg.se/projekt/projekt/sparsamheten/

## Pystyyn ja kapeaa

Jo alkuvaiheessa oli selvää että julkisivu halutaan pystylaudoituksena. Tästä tietysti aiheutui se että elementtejä ei voida toimittamaa valmiiksi paneloituina ja vastaavasti koolaus jää puuttumaan. Elikkä taas lisää itselle tekemistä ja ostoslistalle rivejä. No toisaalta hyvä koska vaikka laudoitus olisi tehty kuivassa hallissa ja muutenkin hyvissä olosuhteissa niin jotenkin epäilen että kun itse käsittelee ja huolella kiinnittää niin ei sitten tarvitse jälkiteen katsella haljenneita laudanpäitä tai maalaamattomia pontteja.

Nykyään tuntuu että paneleiden minimi leveys on 140mm varsinkin kun puhutaan 28mm paksuista. Tämä toki johtunee siitä että vaakapanelointi tuntuu olevan päivän sana ja siellä on hienoa kun lakku on vähän leveämpää. Oma silmä pitäisi mielummin kapeammassa, tuommoisesta 70-90mm levyisestä. Kustannuksiin kapeus toki vaikuttaa kun menekki on erilainen. 95mm panelia menee 11,8jm/m2 ja 170mm panelia 6,3jm/m2. Hintavertailu on haastavaa koska kapeaa panelia on harvemmin saman paksuisena enkä ole aivan varma täytyykö esim. 95mm leveän ollakaan 28mm vahvaa. 23mm paksuisena laitoin toiseen rakennukseen ja erittäin hyvältä se vielä näyttää noin seitsemän vuoden jälkeen.

## Peittoon vai kuultona

Hain taannoin erän koemaaleja ja käsittelin muutaman laudan pätkän. Maaleina oli (vasemmalta oikealle):

* [Teknos Visa Peittosuoja](https://www.teknos.com/fi-FI/website/global/global-ac/exterior-ac/visa/) (sävytetty RAL-9017)
* [Teknos Nordica Matt](https://www.teknos.com/fi-FI/website/inriverassociations/nordica-matt/?SearchPageID=2964) (peitto, valmis väri)
* [Teknos Woodex Aqua Classic](https://www.teknos.com/fi-FI/website/estonia/estonia-ac/valisvarvid-ac/woodex-aqua-classic/) (kuullote, sävytetty WEC-TC-1836)

![Värimallit](/img/2017/12/varimallit.jpg)

Ei muuten ole Teknoksen sponssaama juttu. Kuva on otettu sisällä (kun ei tässä maassa ole ulkona tarpeeksi valoa edes valokuvan ottamiseen) mutta oleelliset erot käyvät jo tästä selville:

**Visa peittosuoja** antaa todella hiilenmustan ja melko kiiltävän värin. Pintana se tuntuu liukkaalta ja voisi ainakin kuvitella että hylkii vettä hyvin. Puun syyt ja kuviot menivät kerrasta peittoon eli teki minkä lupasi.

**Nordic Matt** on niinikään nimensä veroinen ja on todella matta pintainen. Mielestäni se on jopa muovisen ja elottoman näköinen. Voisi kuvitella että kyseessä on puujäljitelmä. En kyllä itse tällä vetäisi koko seinää mutta ehkä smyygilaudat tai muut listat.

**Woodex Aqua Classic** jättää puusta eniten vivahteita näkyviin ja tekee pinnasta selkeästi vivahteikkaimman näköisen. Onko jopa liian eloisa on sitten katsojasta kiinni. 

Oleellinen kysymys on sitten se mikä on huoltoväli, kustannus viivan alla per 20 vuotta ja minkä suojan käsittely antaa puulle. Tätä pitää toki pohtia myös rakennuspaikan näkökulmasta. Meillä se valitettavasti sattuu olemaan ehkä pahin mahdollinen eli rannikkoilmasto. Vesi tulee kovan tuulen mukana vaakasuoraan ja mereltä hyökkäävä sumu tuntuu kiihdyttävän maalipinnan kulumista. Olisiko siinä sitten suolavettä mukana, en tiedä, en ole Pekka Pouta. 

Kävin taannoin Kirkkonummen asiantuntevassa [Värisilmä](http://www.varisilmakirkkonummi.fi/) liikkessä ja sain kuulla että Teknoksen Woodex Aqua:sta olisi tulossa uusi painos jossa huoltoväli jopa tuplaantuu. Jään siis toistaiseksi seuraamaan tilannetta tämän asian osalta.


## Kulmikasta

![Profilit](/img/2017/12/panelointi-profiilit.png)

Pystylaudoituksessa on se hyvä puoli että voi käyttää kulmikasta profiilia, vesi ei jää reunalle seisomaan. Tässä tapauksessa se olisi tuo UTS. Julkisivutuotteista löytyy melko hyvä perusmatsku Puuinfo:n [PDF esitteestä](http://www.puuinfo.fi/sites/default/files/julkisivutuotteet.pdf).

## Pinterest apuun

Vielä kun ei ole kiirettä julkkarin kanssa niin voi rauhassa hakea ideoita Pinterest:n loputtomasta kuvatulvasta...


<a data-pin-do="embedBoard" data-pin-board-width="800" data-pin-scale-height="800" data-pin-scale-width="240" href="https://www.pinterest.com/villapasila/exterior-walls/"></a>








