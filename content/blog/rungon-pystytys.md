+++
author = "VP"
categories = ["runkopaketti", "pystytys",]
date = "2018-05-13T00:00:00Z"
description = "Elementit kasaan ja se on siinä!"
featured = "talopaketti.jpg"
featuredalt = "Rungon pystytys"
featuredpath = "date"
linktitle = ""
title = "Runkopaketin pystytys"
type = "post"
draft = true

+++


## Kauan odotettu päivä

Pystytyspäivä on vähän niinkun kesäloman alkaminen; ensin raadetaan pitkään ja odotetaan kuumeisesti H-hetkeä. _"Tuntuukohan se aivan mahtavalta? Mikä voisi enään mennä pieleen? Olenhan hoitanut kaiken valmiiksi?"_ Ja sitten kun se päivä on ohi niin ihmettelee _"ai, oliks se siinä? eipä se niin erikoinen ollutkaan :("_ Nyt kun jo itse pystytysvaihekin on pitkälti valmis niin voikin vilkaista taaksepäin ja miettiä että menikö kaikki odotusten mukaan.

## Ja ne odotukset

Perusteet siihen **miksi haluttiin runko elementteinä**, eikä esim. precut:na oli ajankäyttö. Edellinen projekti tehtiin itse sahatavarasta ja siihen paloi runsaasti aikaa ja kohtuullisesti rahaakin. Kun talon rakentamisessa on kuitenkin melkoisesti hommaa niin jäähän sitä itsellekin tekemistä vaikka seinät olisi jo pystyssä ja katto pitäisi veden poissa. Lisäksi oletus oli, että runkopaketeissa kilpailu on puristanut hinnat jo sen verran tiukalle, että siitä voi olla vaikea itse pistää paremmaksi - siis jos lasketaan myös omalle ajalle kustannusta.

Syy **miksi ei otettu avaimet käteen paketti** (eli valmista pintaa ulkoa ja sisältä) oli toisaalta se, että pystylaudoitusta on vaikea tehdä tehtaalla (mitään listoja ei haluttu elementtien väleihin) ja toisaalta se että luotto talotehtaiden viimeistelyyn on sen verran onneton että tiedän että itseäni olisi ottanut pataan ja raskaasti katsella "kyllä-se-mökillä-välttää" -tason viimeistelyä. Kauneus on tietysti katsojan silmässä ja kaikkia ei haittaa jos julkisivupanelit irvistävät tai ovat halkaistu päistä jonkun trigger-happy asennusmiehen paukutellessa Paslodella neljä naulaa joka rimaan. Taikka jos urakkatahdia töitä tehdessä ei suojaamaan ja maalit vedetään pikkasen vesipeltiin, pikkasen ovipaneeliin ja ripaus ikkunan pokaan. Näitä esimerkkejä on ihan meilläkin päin joka toisella pihalla.

Mutta runkopaketin asennustahan ei voi ryssiä! ...eihän?

## Talo nousee silmissä 

Varsinkin aluksi näytti että kyllä on mahtavaa kun homma edistyy aivan silmissä. Ja kyllähän se edistyikin. Muutamassa tunnissa oli puolet seinäelementeistä paikallaan. Siinä vaiheessa tuli mieleen että kyllä tämä on ehdottoman hyvä tapa rakentaa talo.

![Ennen](/img/2018/05/paadyn_suurelementit.jpg)

Jossain vaiheessa alkoi kuitenkin näkymään elementtirakentamisen "ominaisuuksia". Vaikka kaikki on rakennettu sisällä hallissa hyvissä olosuhteissa niin ei ne asiat silti aivan

<div class="fb-comments" data-href="https://www.villapasila.com/blog/kallioperustus-yhteenveto/" data-width="100%" data-numposts="5"></div>





