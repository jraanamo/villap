+++
author = "Theme author"
categories = ["purku"]
date = "2017-12-27T00:00:00Z"
description = "Vanhalle hirsirakennukselle uusi elämä kierrättämällä"
featured = "img01.jpg"
featuredalt = "Pic 3"
featuredpath = "date"
linktitle = ""
title = "Vanhan rakennuksen purkaminen"
type = "post"

+++
## Kunnosta vanha vai rakenna uusi?

Vanhassa höylähirsi rakennuksessa oli tietysti jo ihan käytettävät 53m2. Ongelma vaan on jos se ei ole oikein tarpeeksi tai haluat käyttää rakennusta ympäri vuoden ilman että istut takan edessä 24/7. Toki vanhan kylkeen olisi voinut rakentaa jatko-osan, tai vaikka ihan erillisen uuden rakennuksen ja muuttaa vanhan vaikka saunaksi.  Silti, kun rupeat laskemaan mitä uuden tekeminen maksaa niin hintaero 100m2 ja 150m2 välillä ei ole suuri. Aina tarvitaan kuitenkin luvat, vähintään neljä seinää ja katto, vedet, sähköt yms. yms. elikkä lopputulos meidän kohdalla oli että on halvempi purkaa vanha ja tehdä kokonaan uusi.

## Facebook avuksi

Ilmoitus rakennuksesta laitettiin Facebook:n Raksakimppa Uusimaa ryhmään. Purkaja saisi vastineeksi vaivastaan itselleen rakennuksen rungon sekä sisältä löytyvän vuolukivi takan. Muutamassa päivässä löytyi henkilö jolla oli aikaa ja kokemusta vastaavien rakennusten pystyttämisestä. Jos purkamisen olisi joutunut tilaamaan palveluna olisi siitä sekä purkujätteen kaatopaikalle/sorttiin kuskaamisesta joutunut pulittamaan helposti muutaman tonnin. Mukavaa on tietysti ajatus siitä ettei kaikkea tarvitse kuskata kaatikselle vaan että vanha hirsirakennus sai vielä uuden elämän kierrättämällä.

## Eihän tuota montaa päivää pura?

Haarukoimme yhdessä että eiköhän viikossa pääse aika pitkälle mutta kannattaa ehkä varautua kuitenkin kahteen. Loppujen lopuksi oli todella hyvä että kokemusta purkamisesta oli runsaasti ja aikataulu salli joustoa. Jätemateriaalia syntyi kuitenkin yllättävänkin paljon ja purkamista hieman hidasti sekä vuoden pimein aika että se että hirret oli paukutettu yhteen varmuuden vuoksi kuuden tuuman nauloilla. 

Sitkeästi ja järjestelmällisesti työ kuitenkin eteni ja  lopulta vähän yli parin viikon jälkeen jäljellä oli ainoastaan perustukset. Hirsirunko sekä kattotuolit oli siirretty varastoon odottamaan myöhempää kasausta ja muu materiaali päätyi sorttiin. 

## Lopputulos

Rakennuksen purkaminen onnistui siis aivan loistavasti ja toivottavaa on että rakentaminen menisi edes sinnepäin. Tehtiin me kyllä oikein paperi purusta, vastuista ja omistuksen siirtymisestä mutta mitään ongelmia ei ollut kun purkaja oli kokenut ja pystyi tekemään työtä täyspäiväisesti. Kannattaa muuten muistaa että rakennusvalvonta haluaa todistukset siitä mihin purkujäte on päätynyt. 

Purkupaikan viereen laitettiin TimeLapse kamera jotta on sitten mukava myöhemmin lämpimässä katsella miten työ eteni :)