+++
author = "vp"
categories = ["sovellukset", "projektinhallinta"]
date = "2017-12-28T18:30:19+00:00"
description = "Työkaluja Rakennusprojektin hallintaan"
featured = "trello-esimerkki.png"
featuredalt = "Projektinhallinta työkalut"
featuredpath = "date"
linktitle = ""
title = "Työkaluja rakennusprojektin hallintaan. Osa 1."
type = "post"

+++

## Kontrollia kaaokseen

Talon rakentaminen, siis varsinkin jos itse toimii rakennuttajana, aiheuttaa melkoisen projektinhallintaviidakon. Jos vielä yrität samaan aikaan hoitaa päivätyöt ja mahdolliset perheen askareet niin joskus saattaa tuntua ettei ihan kaikki asiat mahdu samaan päähän. Näin se on ainakin allekirjoittaneella. 

Rakennusprojektissakin on useamman tyyppistä asia hallittavaksi:

* tehtäviä; "_toimita vesipisteiden paikat rakennesuunnittelijalle_"
* tapahtumia; "lämpökaivon sijantikatselmus tontilla 23. tammikuuta"
* dokumentteja; arkkitehtipiirrokset, sähkösuunnitelmat, sopimukset jne.
* laskelmat;  rakennusbudjetti tai kulujen seuranta jne.
* viestintää; sähköpostit ja puhelut - joissa kaikenlaista on tullut sovittua...

Jos näitä ei pidä mitenkään systemaattisesti järjestyksessä niin jossain vaiheessa saattaa karata mopo käsistä ja jälkeenpäin on aika vaikea selvittää kuka sanoi ja mitä. Olisi kiinnostavaa tietää miten muut pienrakentajat ovat nämä asiat hoitaneet mutta ohessa meidän tämän hetkinen ratkaisu.

## Tehtävät

Jottei tulisi tuskahiki jo tätä artikkelia kirjoittaessa niin katsotaan nyt tässä vaiheessa pelkästää tehtävienhallintaa.

Netti on pullollaan erilaisia ja toinen toistaan hienompia softia tähän tarkoitukseen. Itse käytämme nyt [**Trelloa**](https://trello.com). Trellossa perusajatus on hyvin simppeli: jokaisesta tehtävästä tehdään oma kortti. Kortti laitetaan johonkin listaan. Kun tehtävä on hoidettu se siirretään toiseen listaan. Näin siis yleensä. 

Hyviä puolia Trellossa:

* Hinta: ilmainen kun ei tarvitse tukea
* Yksinkertainen: vähimmillään laitat vain tehtävän otsikon, joskus myös kuvauksen tai kuvan yms.
* Jaettavissa: voit jakaa projektin näkymän kenen kanssa tahansa ja merkata tehtäviä tietyille tekijöille (yleensä itsellesi)
* Toimii mobiilissa: sekä Android että iPhone:lle löytyy omat toimivat sovellukset
* Joustava: Trello ei vaadi mitään tiettyä toimintatapaa, käytät kuten itse parhaaksi näet 

Huonoja puolia Trellossa:

* Joustava: joudut itse keksimään hyvän käyttötavan ja joskus pitää yrittää pari kertaa enennen kuin osuu oikeaan.
* Tehtävien välille ei ole riippuvuuksia; ei voi siis määritellä että voidakseen hoitaa tehtävän "_vuorilautojen maalaus_" pitää ensin hoitaa tehtävä "_vuorilautojen homesuojaus_".

### Taulut

Normaalisti tekisit yhden Trello taulun (projektin) per rakennusprojekti. Ainoa syy minkä voisin kuvitella miksi tekisit useamman on jos haluat jakaa osan tehtävistä muiden kanssa ja pitää osan tehtävistä sivussa. Lienee märkä päiväuni että saisi vaikka vastaavan käyttämään mitään tälläistä... 

### Listat

![](/img/2017/12/trello-listat.png)

Projektin alle siis luot listoja jonne ne itse tehtävät tulevat. Tässä onkin sitten pieni miettimisen paikka. Yksi tyypillinen tapa [Kanban](https://en.wikipedia.org/wiki/Kanban) tauluissa (tämä tulee siis softaprojektien puolelta) on tehdä listat: _tehtävät, työnalla ja valmiit_. Aina kun voit tehdä uusia asioita ota ylimmän _tehtävät_ listalta _työnalle_ listaan ja kun joku asia tulee hoidettu siirrät sen _valmiit_ listalle. Ongelma tässä on että sinulla ei ole kovin hyvää näkyvyyttä vaikka siihen että miten paljon ensi kuussa on hoidettavia asioita. Ajatus on että kaikki tehtävät voidaan laittaa yhteen jonoon, tärkeysjärjestykseen.

Tällä hetkellä meillä on käytössä seuraavanlaiset listat:

* ASAP (tehtävät jotka kaikki pitää hoitaa ensi tilassa)
* Tammi-Maaliskuu
* Huhti-Heinäkuu
* Elo-Joulukuu
* Ehkä joskus 
* Tehty

Tuskin tämäkään nyt on paras tapa järjestää asioita mutta tällä tavalla tehtävät voi yrittää laittaa siihen lokeroon jolloin olettaa tehtävän olevan edessä jolloin näkee hieman mihin kasautuu minkäkin verran hommia. Työvaiheitakin kokeilin kuten "_suunnittelu, perustus, runko, lattia, sisätyöt_" jne. mutta toisaalta joskus työvaiheet menevät päällekäin eikä eroa ole niin helppo tehdä.

### Tägit

![](/img/2017/12/trello-tagit.png)

Tai "Labels" kuten niitä Trellossa kutsutaan. Korteille voi antaa useampia tägejä. Mitä tägeillä sitten tekee onkin taas ihan itsestä kiinni. Pääsääntöisesti niillä on kaksi virkaa: 

1. Tägit näytetään väreinä korteissa joten on helpompi nopeammin silmäillä mitä asioita on kuinkakin paljon missäkin listassa
2. Käyttämällä suodattimia voi valita mitkä tägit kulloinkin näytetään

Edelleen voit käyttää tägejä aivan mihin keksit mutta itse käytin niitä kertomaan minkä tyyppisestä tehtävästä on kyse kuten: "_luvat, runko, lvi, sähkö_" jne.

### Tehtävälistat

![](/img/2017/12/trello-taskit.png)

Yhden kortin sisään voit laittaa listan pienempiä tehtäviä jotka pitää hoitaa. Esimmerkiksi tehtävällä "_Hanki materiaali sokkelin muottiin_" voisi olla eriytettynä tarkempi ostoslista. Trello näyttää listan kortin sisällä jolloin voit ruksata kunkin vaiheen hoidetuksi erikseen.

### Kuvat

![Trello kuvat](/img/2017/12/trello-kuvat.png)

Lisäämällä kuvia kortteihin on huomattavasti nopeampi löytää oikea kortti sitten kun niitä alkaa olemaan kymmeniä ellei satoja. Joskus pelkkä kuva saattaa riittää kertomaan mitä pitikään oikeastaan tehdä. Kun käytät Trellon mobiilisovellusta voit liittää kuvan suoraan puhelimen kamerasta.

### Muistutukset

![Trello muistutukset](/img/2017/12/trello-muistutukset.png)

Tehtävälle voi toki antaa myös päivän ja ajan jolloin homma pitäisi olla hoidettu. Jos käytät maksullista versiota Trellosta saat nämä muistutukset mihin tahansa kalenteriohjelmaan joka tulee iCal -formaattia (useimmat ohjelmat).

### Liitteet

![Trello liitteet](/img/2017/12/trello-liitteet.png)

Liitteitä voi antaa monessa muodossa ja monesta lähteestä. Sen sijaan että lataa liitteitä suoraan omalta koneelta Trelloon niin ehkä suosittelisin mielummin lataamaan liitteet ensin vaikka Google Drive:een tai Dropbox:iin (tai mitä pilvipalvelua ikinä käytätkään) ja vain linkkaamaan dokumentin Trelloon. Tämä siksi että kun haluat jakaa dokumentteja johonkin toiseen sovellukseen tai toiselle henkilölle on se paljon helpompaa tehdä Trellon ulkopuolelta. 

### Muut ominaisuudet

Tarkoitus ei ollut listata kaikkia Trellon ominaisuuksia vain lähinnä niitä joilla on suurin merkitys siihen miten rakennusprojektia voi koittaa softan avulla hallita. Edellä mainittujen lisäksi Trellossa on toki myös:

* kommentointi; eri osapuolten tehtävään liittyvä keskustelu
* tehtävien haku
* tiimien hallinta
* integraatiot; laajenna Trellon toimintaa integroimalla muihin palveluihin

## Vaihtoehdot

Kuten sanottua Trello:lle on paljon kilpailua. Muutamia muita vaihtoehtoja tehdä suunilleen sama asia voisi olla:

* [Taskworld](https://taskworld.com/). Trello mutta vain vähän parempana(?) ja maksullisena
* [Google Keep](https://keep.google.com). Hyvin simppeli Post-It lappuja muistuttava palvelu.
* [Asana](https://asana.com). Asana yrittää ratkaista useampaa ongelmaa kerralla kuten tehtävistä keskustelun normaalin sähköpostin sijaan.
* [Wrike](https://www.wrike.com). Wrike on ehkä niille jotka ottavat asian vielä asetetta vakavammin ja haluavat ymmärtää paremmin asioiden riippuvuuksia ja aikataulutuksia. 

Mikä on **sinun** valintasi? Onko sinulla parempi, nopeampi, helpompi tapa? Kerro ihmeessä!!

<div class="fb-comments" data-href="https://www.villapasila.com/blog/tyokaluja-rakennusprojektin-hallintaan-osa1/" data-width="800" data-numposts="5"></div>

